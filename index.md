# Välkommen till Eskilstuna Makerspace.

Vi är ett gäng som delar en vision om att starta ett [Makerspace](https://sv.wikipedia.org/wiki/Makerr%C3%B6relsen#Makerspace) i Eskilstuna.

Makerspaces kallas ibland också Fab Lab eller Hackerspace men gemensamt är en tanke om att ge människor en plats och möjlighet att arbeta med sina projekt och dela kunskap om hantverk, teknik, reparation och hållbart återbruk.

Andra Makerspace i Sverige har haft kurser i äggmålning, virkning, 3d-printning, Computer Aided Design, sömnad, svetsning, träarbete och mycket mer. Men det viktigaste är alla möten och spontant kunskapsutbyte makerspace rörelsens dynamiska natur möjliggör.

Vi hoppas att Eskilstuna Makerspace skall få möjlighet att både erbjuda kurser och kunskapsutbyte till medlemmar men även till skolor och företag.

Under Coronakrisen så utmärkte sig flera makerspaces med att snabbt lösa akuta brister i vården, så som Stockholm makerspaces uppmärksammade tillverkning av tusentals visir och skyddsrockar och Linköpings MakersLink som inom loppet av några timmar hade konstruerat aerosolboxar som behövdes i coronavården på universitetssjukhuset.

Vi arbetar just med målet att starta en ideell förening, ordna lokal, verktyg, maskiner, sponsorer/samarbetspartners och allt annat som behövs för att göra det till en framgångsrik förening

## Om du
* Känner dig intresserad av projektet?
* Har du eller ditt företag något att hjälpa till med? 
* Kan vi erbjuda dig eller ert företag något?

**Tveka då inte att höra av dig via [Facebook](https://www.facebook.com/groups/161824791767937/) eller mail!**

